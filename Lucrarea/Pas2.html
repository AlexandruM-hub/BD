<!DOCTYPE html>
<html>
    <head>
        <meta charset="utf-8">
        <link rel="stylesheet" href="CSS/Pas2.css">
        <title>Cenuşăreasa</title>

    </head>

    <body>


        <h1>Cenușăreasa </h1>
        <article class="Articol">
          <div >
            <img class="PhotoCen1" src="img/Cenusareasa1.jfif" alt="Cenuşăreasa">
          </div>
            <p>  A fost odată un om văduv, care s-a căsătorit pentru a doua oară cu o femeie mândră şi răutăcioasă.
              Ea avea două fiice, care la rândul lor erau încrezute.
       Prima sa soţie a avut o fiică frumoasă, care era o fată de o bunătate extraordinară şi cu o fire blândă. Împreună cu fiicele ei
       , mama vitregă o punea la toate treburile casnice.
       Seara, când fata îşi termina treburile, se culca lângă foc. Din această cauză, era totdeauna murdară de cenușă, de unde şi porecla
       de Cenuşăreasa. Biata fată nu îndrăznea să îi spună tatălui ei ceea ce îndura.
       Într-o zi, prinţul a invitat toate domnișoarele din ţinut la un bal pentru a-şi putea alege o soţie. Cele două surori vitrege au
       început vesele să îşi pregătească garderoba în timp ce biata Cenuşăreasa le privea cu drag. Însă ele o tachinau spunându-i că o
       servitoare nu ar putea participa niciodată la un bal.
       </p>
       <p>
         După ce surorile ei au plecat, ea a izbucnit în plâns sub alunul de la mormântul mamei sale. Atunci şi-a făcut apariţia în alun
         o porumbiță albă, care i-a promis că o va ajuta să participe la bal. Apoi i-a dat o rochie frumoasă și o delicată pereche de
         pantofi. Porumbița i-a spus să se întoarcă înainte de miezul nopţii, deoarece după ora douăsprezece vraja se va rupe.
         La bal, cu toții au fost fascinați de această domnișoară, în special prinţul care a dansat tot timpul cu ea. Nici surorile
         vitrege nu au recunoscut-o.
         Înainte de miezul nopţii şi-a adus aminte să plece. Întoarsă acasă, ea i-a mulţumit porumbiței, apoi şi-a salutat surorile care
         nu se opreau din a vorbi despre frumoasa fată de la bal pe care nu o cunoştea nimeni.
         Cu ajutorul porumbiței ea a participat la bal şi în seara următoare, fermecându-l pe prinț chiar mai mult. Și de această dată ea
         a plecat doar la ultima bătaie a ceasului care anunţa miezul nopţii.
      </p>


        <div >
          <img class="PhotoCen2" src="img/Cenusareasa2.jpg" alt="Cenuşăreasa">
        </div>

          <p>   A treia noapte s-a petrecut la fel, dar în graba ei şi-a pierdut un pantof coborând pe treptele palatului. Prinţul a urmărit-o, dar nu a mai putut-o prinde, însă, în urma ei a găsit pantoful pierdut şi a promis că o va găsi pe fata căreia îi aparţine şi o va lua de soţie.
           Prinţul a încercat pantoful pe toate fetele din ţinut. Surorile vitrege au încercat în zadar și ele, dar în ciuda batjocoririlor pe care i le adresau Cenușăresei, acesteia i s-a potrivit perfect pantoful. Apoi s-a încălţat şi cu celălalt pantof pentru a risipi orice urmă de îndoială că aceștia nu i-ar aparține. La vederea acestui lucru mama și surorile vitrege au încremenit de invidie.
           Prințul a luat-o pe Cenușăreasa pe cal și au pornit către palat, unde au făcut o nuntă mare, petrecând trei zile și trei nopți.
          </p>


      </article>
      <div class="NXT">
        <a href="Pas3.html" class="NextPage"><b>Next Page</b></a>
      </div>
    </body>



</html>
